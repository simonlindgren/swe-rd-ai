SEARCH TERM: artificiell intelligens
DOCUMENT ID: gd02ub642
TITLE: Utbyggnad av högskolan i Skövde
TYPE: mot
SUBTYPE: 
DATE: 1990-01-25
PARLIAMENTARY YEAR: 1989/90
ORGANISATION: UbU
STATUS: 
DOWNLOADED: 2026-01-22 10:25:01
================================================================================

<div class="dok" ><style>
div.dok p,span {
	font-size:12px;
	font-family:verdana;
	white-space:nowrap;
}

div.sida {
	border-bottom: 1px solid #ddd;
	width:550px;
}


div.block {
	margin:2px;
	display:block;
}

div.brask {
	padding:5px 5px;
	background:#eee;
	border: 1px solid #999;
	width:540px;
}

.skannad, td {
	border: 1px solid #ccc;
	padding:2px;
	border-collapse: collapse;
	white-space: nowrap;
	text-align:center;
	font-size:90%;
}

.ml7 {margin-left:70px}
.ml6 {margin-left:60px}
.ml5 {margin-left:50px}
.ml4 {margin-left:40px}
.ml3 {margin-left:30px}
.ml2 {margin-left:20px}
.ml1 {margin-left:10px}

</style><div class="brask">
Observera att dokumentet är inskannat och fel kan förekomma.
</div> 
<div class="sida"> 
<div class="block ml_4"><p>Motion till riksdagen<br /> 
1989/90:Ub642</p>
<p>av Bengt Rosén (fp)</p>
<p>Utbyggnad av högskolan i Skövde</p>
</div> 
 
<div class="block ml_4"><p>Högskolan i Skövde inrättades - efter förslag från dåvarande folkpartistiske<br /> 
utbildningsministern Jan-Erik Wikström - år 1983. Ambitionen var att<br /> 
bygga ut högskolan till storleksmässigt likvärdig med de andra mindre högskolor<br />
som fanns i landet. Högskolan i Skövde disponerar idag för grundläggande<br />
utbildning på allmänna linjer endast några promille av rikets samlade<br /> 
resurser, och skillnaden i storlek mellan högskolan i Skövde och den minsta<br /> 
av övriga "äldre” högskolor är i medel mätt 13 milj.kr. Bristen på resurser är<br /> 
mycket negativ såväl för högskolan som den region där den verkar.</p>
<p>Förskollärarlinjen</p>
<p>En ökad satsning på förskolan i enlighet med riksdagens intentioner kräver<br /> 
en fortsatt kraftig utbyggnad av såväl daghem och familjedaghem som av<br /> 
deltidsförskolan och den öppna förskolan. Detta medför ett ökat behov av<br /> 
utbildad personal. Kommunförbundet Skaraborg och flera kommuner i länet<br />
har framfört önskemål om etablering vid högskolan i Skövde av dels förskollärarlinjens<br />
100-poängsvariant, dels 50-poängsvarianten.</p>
<p>En fullt utbyggd barnomsorg krävs såväl utifrån samhällets som individens<br /> 
behov. Det är också uppenbart, att bristen på platser inom barnomsorgen<br /> 
medför stora problem för individerna. Många har skaffat sig en lång utbildning<br />
med stora studieskulder som följd och har dessutom en boendeform,<br /> 
som kräver två familjeförsörjare. Eftersom grunden för en väl fungerande<br /> 
barnomsorg är väl utbildade förskollärare, krävs från länsregional synpunkt<br /> 
en etablering av förskollärarutbildning vid högskolan i Skövde.</p>
<p>Med tanke på de allt större krav samhällets och arbetslivets organisation<br /> 
ställer på familjer och på barn okar dessutom behovet av särskild utbildning<br /> 
för lärare som skall kunna ta hand om barn med särskilda behov. Det vore<br /> 
därför intressant att låta en förskollärarutbildning vid högskolan i Skövde<br /> 
fä en stark anknytning till specialpedagogiska arbetssätt; härigenom skulle<br /> 
utbildningen också kunna bli en regional västsvensk resurs.</p>
<p>Jag föreslår att förskollärarlinjen (100 poäng) etableras vid högskolan i<br /> 
Skövde med 60 platser under treårsperioden.</p>
<p>Lokala och individuella linjer samt fristående kurser</p>
<p>Kärnan i utbildningsutbudet inom anslaget lokala och individuella linjer<br /> 
samt fristående kurser vid högskolan i Skövde är för Skaraborgs län väl av</p>
</div> 
 
<div class="block ml_4" /> 
</div> 
 
<div class="sida"> 
<div class="block ml_4"><p>passade linjer och kurser. De utbildningar som ges tillgodoser således sådana<br /> 
behov som inte motsvaras av allmänna linjer.</p>
<p>Styrelsen för högskolan i Skövde har understrukit, att de lokala linjerna<br /> 
och fristående kurserna har kommit att spela en oerhört stor roll för den<br /> 
ökade spridningen av högskoleutbildning i Skaraborgs län. Det är enligt min<br /> 
uppfattning därför ytterst väsentligt, att anslaget kraftigt förstärks.</p>
<p>Tillgång till utökad kunskap om utländska marknader är av avgörande betydelse<br />
för utvecklingen av näringslivet i länet och Västsverige i övrigt. Jag<br /> 
föreslår därför att en utbildning i språk och länderkunskap, i kombination<br /> 
med existerande utbildningar inom ekonomi och/eller teknik, etableras. Utbildningen<br />
bör vara inriktad mot en för Sverige väsentlig exportmarknad i<br /> 
Europa, förslagsvis det tyska språkområdet (inkl. Österrike). Jag noterar i<br /> 
sammanhanget, att ett lektorat, bekostat av österrikiska staten, redan finns<br /> 
inrättat vid högskolan i Skövde och att det finns ett betydande intresse från<br /> 
Österrikes sida att ytterligare bygga ut kontakterna med högskolan i Skövde.<br /> 
Enligt min mening bör detta intresse stödjas från svensk sida. Jag föreslår<br /> 
att länderkunskapsblocket omfattar 80 poäng med en planeringsram om åtminstone<br />
20 platser. Kostnaden per årskurs (om 20 åp) är 500 kkr.</p>
<p>Det har, såväl av UHÄ:s utbyggnadsplan för högskolan i Skövde som av<br /> 
högskolestyrelsens egna förslag i anslagsframställningar, framgått, att det vid<br /> 
högskolan i Skövde har etablerats en betydande kompetens för vissa tillämpningar<br />
inom området artificiell intelligens (AI), främst s.k. kunskapssystem<br /> 
(knowledge engineering). Inslag härav är således betydelsefulla inom nuvarande<br />
inriktning av systemvetenskapliga linjen. Kompetensen är också hög<br /> 
inom området databasteori.</p>
<p>Hemställan</p>
<p>Med hänvisning till det anförda hemställs</p>
<p style="margin-left:30px;">1. att riksdagen som sin mening ger regeringen till känna vad i motionen<br />
anförts om inrättande av förskollärarlinjen vid högskolan i<br /> 
Skövde med 60 platser under den kommande treårsperioden,</p>
<p style="margin-left:30px;">2. att riksdagen som sin mening ger regeringen till känna vad i motionen<br />
anförts om utbildning med inriktning mot språk och länderkunskap<br />
vid högskolan i Skövde under anslaget Lokala och individuella<br />
linjer samt fristående kurser fr.o.m. budgetåret 1990/91.</p>
<p>Stockholm den 25 januari 1990</p>
<p>Bengt Rosén (fp)</p>
</div> 
 
<div class="block ml_44"><p style="margin-left:6px;">Mot. 1989/90<br /> 
Ub642</p>
</div> 
 
<div class="block ml_53"><p>14</p>
</div> 
</div> 
</div>