SEARCH TERM: artificiell intelligens
DOCUMENT ID: go02ju237
TITLE: Samordning av polisens resurser
TYPE: mot
SUBTYPE: Enskild motion
DATE: 2000-10-05
PARLIAMENTARY YEAR: 2000/01
ORGANISATION: JuU
STATUS: 
DOWNLOADED: 2026-01-22 10:25:01
================================================================================



<div class="sidhuvud_publikation">
Motion till riksdagen</div>
<div class="sidhuvud_beteckning">2000/01:Ju237</div>
<div class="MotionarLista">av Hagström, Ulla-Britt (kd)</div>
<h1>Samordning av polisens resurser</h1>
<hr class="sidhuvud_linje">
<pre>Förslag till riksdagsbeslut</pre><pre>Riksdagen tillkännager för regeringen som sin mening vad i motionen
anförs om möjligheter att använda digital teknik för bättre samordning av
polisens resurser.
Motivering</pre><pre>Polisens arbetsbörda ökar alltmer. Antalet brott som inte hinner klaras
upp växer. Satsningen på att starta polisutbildning på flera platser förutom
Solna och Umeå är en positiv ansats. En möjlighet att underlätta polisens
verksamhet är också att ta tillvara den digitala tekniken och "artificiell
intelligens" för planering och styrning av verksamheten.</pre><pre>Motorvägen till information ökar hastigheten med hjälp av bredband. Ju
mera som kopplas ihop, desto mera information blir tillgänglig - på gott och
ont. Med hjälp av digital teknik genom neutrala nätverk kan till exempel
polisen bearbeta brottsstatistiken på ett bättre sätt. Analys av daglig
information används för att se trender och därmed kunna samordna resurserna
på ett bättre sätt. Observationer runt brott underlättas. Såväl individkunskap
som kunskap på gruppnivå kan användas för att höja antalet uppklarade brott.
Observationer runt brott, dess förekomst, dess mönster och beteende kan
användas för att polisen ska kunna finnas på plats i rätt tid och med rätt
bevakningsinsatser.</pre><pre>I Gloucestershire i England prövas ett system att analysera information dag
för dag. Polisdistriktet är ett av England - Wales 43 polisdistrikt och ger
service åt drygt en halv miljon människor. En användargrupp har
representanter från de fem områdesdivisionerna och specialistavdelningarna.
Erfarenheter är att den lokala statistiken kan analyseras med hjälp av tillägg
från externa källor i arbetet att diagnostisera problem och dess orsaker.
Genom att direkt kunna identifiera olika typer av händelser och brott kan
resurser fokuseras dit behovet är störst. Tidigare har denna information
funnits spridd. Strategisk planering för framtiden är lättare att genomföra.</pre><pre>Planeringsstöd</pre><pre>Det är viktigt att ta till vara de tekniska möjligheter som finns i
människans tjänst. Genom datorstödet kan information hämtas om var de
största polisbehoven finns under varje tid på dygnet. Brottstrender kan
identifieras genom att samla data från externa källor för att analysera
orsaker till kriminalitet och brott. Resurser kan bättre fokuseras dit
behoven är störst. Därmed kan de knappa resurser som finns användas
bättre. Den strategiska planeringen för framtiden underlättas.</pre><pre>Det nya samhället med "den nya ekonomin" ställer också krav på "elektro-
nisk polis". Barnpornografibrotten samt sökandet efter kontakter för
prostitution har lett till att polisen fått göra stora insatser för att utbilda
sig och
finnas steget före i kunskaper om den moderna tekniken. Internationella
kontakter används för att söka personer som håller sig utanför lagens
råmärken.</pre><pre>Samhället är vidare mycket sårbart. Det bedrivs idag ett digitalt krig om
ekonomin. Företag utsätts för industrispionage. Stora transaktioner kan göras
före ränteändring. Hemliga arkiv hotas. Digitalt kan fiendens manöver följas i
krig. Övervakningskameror kan kartlägga mönster och beteenden. Polisens
möjligheter att använda och ligga steget före inom den digitala tekniken
måste därför förbättras.</pre>
<h2></h2>

<p class="MotionarLista">
<pre>Stockholm den 4 oktober 2000</pre>
<pre>Ulla-Britt Hagström (kd)</pre>
</p>

<LINK href="/debatt/dokument.css" type="text/css" rel="stylesheet">

	<label id="statussida"><br>
		<label id="div_debug" class="liten">

			<div id="divOCL" class="liten"></div></label></label>
