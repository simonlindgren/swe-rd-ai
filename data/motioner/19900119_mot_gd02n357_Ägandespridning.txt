SEARCH TERM: AI
DOCUMENT ID: gd02n357
TITLE: Ägandespridning
TYPE: mot
SUBTYPE: 
DATE: 1990-01-19
PARLIAMENTARY YEAR: 1989/90
ORGANISATION: NU
STATUS: 
DOWNLOADED: 2026-01-22 10:25:23
================================================================================

<div class="dok" ><style>
div.dok p,span {
	font-size:12px;
	font-family:verdana;
	white-space:nowrap;
}

div.sida {
	border-bottom: 1px solid #ddd;
	width:550px;
}


div.block {
	margin:2px;
	display:block;
}

div.brask {
	padding:5px 5px;
	background:#eee;
	border: 1px solid #999;
	width:540px;
}

.skannad, td {
	border: 1px solid #ccc;
	padding:2px;
	border-collapse: collapse;
	white-space: nowrap;
	text-align:center;
	font-size:90%;
}

.ml7 {margin-left:70px}
.ml6 {margin-left:60px}
.ml5 {margin-left:50px}
.ml4 {margin-left:40px}
.ml3 {margin-left:30px}
.ml2 {margin-left:20px}
.ml1 {margin-left:10px}

</style><div class="brask">
Observera att dokumentet är inskannat och fel kan förekomma.
</div> 
<div class="sida"> 
<div class="block ml_5"><p>Motion till riksdagen<br /> 
1989/90:N357</p>
<p>av Hadar Cars m.fl. (fp)<br /> 
Ägandespridning</p>
</div> 
 
<div class="block ml_5"><p>Innehåll</p>
<p>1. Inledning och bakgrund  14</p>
<p>2. Ägandespridning genom vinstdelning  15</p>
<p>2.1 Vad menas med vinstdelning?  15</p>
<p>2.1.1 Belöningssystem  15</p>
<p>2.1.2 Vinstdelning  15</p>
<p>2.1.3 Begrepp  16</p>
<p>2.2 Beskattning  16</p>
<p>2.3 Utbredning  16</p>
<p>2.4 Motstånd mot vinstdelningssystem  17</p>
<p>2.4.1 Sociala avgifter - en felsyn  17</p>
<p>2.4.2 Den offentliga sektorn  18</p>
<p style="margin-left:26px;">2.5 Sammanfattningsvis - skäl för vinstandelar och<br /> 
ägandespridning  19</p>
<p>2.6 Utformning och beskattning  19</p>
<p>3. Ägandespridning genom aktiesparande  20</p>
<p>4. Ägandespridning genom minskad maktkoncentration  21</p>
<p>4.1 Avskaffa röstvärdedifferentieringen  21</p>
<p>4.2 Ömsesidigt ägande - en osund företeelse  22</p>
<p>5. Ägandespridning genom konvertibla skuldebrev  22</p>
<p>5.1 Invändningar mot personalkonvertibler  23</p>
<p>5.2 Samhällsekonomiska effekter  23</p>
<p>6. Hemställan  23</p>
</div> 
 
<div class="block ml_5" /> 
 
<div class="block ml_20" /> 
 
<div class="block ml_28" /> 
 
<div class="block ml_23" /> 
 
<div class="block ml_17" /> 
 
<div class="block ml_15" /> 
 
<div class="block ml_13" /> 
 
<div class="block ml_14" /> 
 
<div class="block ml_14" /> 
 
<div class="block ml_26" /> 
 
<div class="block ml_22" /> 
 
<div class="block ml_20" /> 
 
<div class="block ml_17" /> 
 
<div class="block ml_23" /> 
 
<div class="block ml_28" /> 
 
<div class="block ml_35" /> 
 
<div class="block ml_26" /> 
 
<div class="block ml_29" /> 
 
<div class="block ml_33" /> 
 
<div class="block ml_28" /> 
 
<div class="block ml_24" /> 
 
<div class="block ml_14" /> 
</div> 
 
<div class="sida"> 
<div class="block ml_2"><p>1. En liberal politik för ett spritt ägande</p>
<p>Liberalismen bygger på marknadsekonomi och enskilt ägande. I liberalismen<br />
ligger därför också en strävan att sprida makt och inflytande. Inom ramen<br />
för fri företagsamhet och enskild äganderätt bör det ekonomiska inflytandet<br />
fördelas till så många individer som möjligt. Ägandet av näringslivet<br /> 
måste därför också spridas, inte kollektiviseras och inte koncentreras.</p>
<p>Ett spritt ägande och därmed mindre koncentrerad makt är ett mål i sig<br /> 
för en liberal samhällsutveckling. Det innebär att individen tillmäts betydelse,<br />
inte som del av ett kollektiv eller grupp, som skall föra hennes/hans<br /> 
talan och placera hennes/hans oidentifierade andel av gruppens kollektiva<br /> 
medel, utan som enskild person.</p>
<p>Den socialdemokratiska regeringen förde under 1980-talet en politik som<br /> 
bidragit till kollektivisering och koncentration av ägandet. Medan det enskilda<br />
ägandets andel av näringslivet trendmässigt minskar, ökar institutioner,<br />
företag och fonder sin del.</p>
<p>Löntagarfondernas införande 1983 är det mest flagranta exemplet på<br /> 
detta. Vår syn på dem och hur de bör avvecklas behandlas i en trepartimotion<br />
tillsammans med moderata samlingspartiet och centerpartiet.</p>
<p>Vidare är det utbredda statliga ägandet av alla möjliga slag av verksamheter<br />
ett exempel på koncentration. De mindre försök till försäljning av delar<br /> 
av de statliga företagen som gjorts under senare år har genomförts på ett<br /> 
sådant sätt att institutioner, andra storföretag och bankernas storkunder<br /> 
gynnats, i stället för de anställda och allmänheten. Vårt förslag för utförsäljning<br />
av de statliga företagen presenteras i en trepartimotion.</p>
<p>Socialdemokraterna har i den politiska debatten hävdat att det kollektiva<br /> 
ägandet skall ”vidareutvecklas”. Man påstår att den svenska ekonomin behöver<br />
ett ökat offentligt sparande, vilket skall åstadkommas framförallt genom<br />
en rad nya fonder och att de tre första AP-fonderna skall placera en del<br /> 
av sina medel i aktier. Men ökat offentligt sparande innebär inte bara högre<br /> 
skatter utan är också liktydigt med ett ökat offentligt ägande. Detta går stick<br /> 
i stäv med den utveckling folkpartiet anser önskvärd, och vi tar bestämt avstånd<br />
från dessa socialiseringstankar.</p>
<p>Socialdemokraterna vill att de rättigheter kapitalet ger skall trängas tillbaka<br />
till förmån för det de kallar ”medborgarrätten”. Ägande skall inte ge<br /> 
några möjligheter att påverka. Men detta är omöjligt i en marknadsekonomi,<br />
som bygger på principen att med ägandet följer väsentliga rättigheter.<br /> 
Det privata ägandet skall därför inte motarbetas utan tvärtom utvecklas och<br /> 
spridas till allt flera.</p>
<p>I denna motion beskriver vi hur folkpartiet vill arbeta för att ägandet<br /> 
sprids till fler människor genom frivilliga andel-i-vinst-system och ett ökat<br /> 
enskilt aktiesparande. Vi visar också hur maktkoncentrationen bör minskas<br /> 
på aktiemarknaden.</p>
</div> 
</div> 
 
<div class="sida"> 
<div class="block ml_4"><p>2. Ägandespridning genom vinstdelning</p>
<p>Under åttiotalet har de anställda i flera hundra svenska företag blivit personligt<br />
delaktiga i sina företags vinster. Allt fler företag har etablerat frivilliga<br /> 
system för vinstdelning där de anställda får en egen andel. Antingen betalas<br /> 
den ut direkt eller också förvaltas den av en personal- eller pensionsstiftelse.</p>
<p>Stiftelsen kan i sin tur placera kapitalet i det egna företaget eller i andra<br /> 
företag. På detta sätt sprids ägandet till de anställda, som dels får vara med<br /> 
och dela den vinst de bidragit till att skapa, dels med tiden kan bli betydelsefulla<br />
ägare i det egna företaget med möjlighet att påverka precis som andra<br /> 
ägare.</p>
<p>Till skillnad från de kollektiva löntagarfonderna innebär frivilliga företagsanknutna<br />
andel-i-vinst-system att ägandet sprids till fler enskilda människor<br />
och att det är vinstutvecklingen i det egna företaget som avgör hur stor<br /> 
tilldelningen blir. Vidare innebär de - också till skillnad från löntagarfonderna<br />
- att de anställda via styrelsen i personalstiftelsen kan vara med och<br /> 
påverka hur medlen placeras. Så småningom kan den enskilde, ofta efter en<br /> 
tids bindning, också förfoga över sin egen andel, vilket inte är fallet med löntagarfonderna.</p>
<p>2.1 Vad menas med vinstdelning?</p>
<p>Det är viktigt att hålla isär begreppen belöningssystem och vinstdelning.</p>
<p>2.1.1 Belöningssystem</p>
<p>Belöningssystem är knutna till en individs eller en definierad grupps prestationer.<br />
De beslutas inom företaget efter förhandling med facket. Resultatlönen,<br />
eller bonusen, blir en del av företagets rörelsekostnad. De är ett direkt<br /> 
komplement till lönen och står i proportion till den egna enhetens nedlagda<br /> 
arbete. Syftet är att skapa tydliga incitament för de anställda. Belöningen är<br /> 
alltså en del av företagets rörelseresultat och på en nivå som de anställda kan<br /> 
påverka.</p>
<p>Denna typ av system införs ofta i företag som ett led i en ledningsfilosofi.</p>
<p>De anställda uppmuntras att ta ett aktivt ansvar för sin enhet och får utdelning<br />
när det går bra för den. Belöningen kan antingen betalas ut till de anställda<br />
direkt då den blir tillgänglig eller bindas mera långsiktigt i företaget,<br /> 
t.ex. i en personalstiftelse. Stiftelsen kan i sin tur köpa aktier i företaget.</p>
<p>Endast om så sker är det fråga om ett system som kan ge de anställda delägarskap<br />
och där förmögenhetsuppbyggnad sker.</p>
<p>2.1.2 Vinstdelning</p>
<p>Den andra modellen utgår från att det är andelar i den kapitalavkastning<br /> 
som återstår efter det att andra kostnader betalats, som skall fördelas. Hur<br /> 
vinsten skall användas beslutas av ägarna. Det är bolagsstämman, inte företagets<br />
ledning, som bestämmer om system för vinstdelning skall införas. Sedan<br />
systemet väl införts är det dock i praktiken styrelsen som varje år beslutar<br />
ifall vinstmedlen skall utgå. Vinstandelarna är därmed inte heller förhandlingsbara<br />
och har ingenting med själva löneutrymmet att göra. 15</p>
</div> 
 
<div class="block ml_44"><p style="margin-left:6px;">Mot. 1989/90<br /> 
N357</p>
</div> 
</div> 
 
<div class="sida"> 
<div class="block ml_3"><p style="margin-left:11px;">Det är i första hand den här typen av vinstdelnings-, eller andel-i-vinst- Mot. 1989/90</p>
<p>—system, som åsyftas i den politiska debatten. Även här kan utdelningen ske N357</p>
<p>årligen eller andelarna bindas mer långsiktigt i t.ex. en personalstiftelse.</p>
<p>Samtliga modeller kan i och för sig leda till ägandespridning om pengarna<br /> 
används till köp av aktier, i det egna företaget eller i andra företag. Bara i de<br /> 
två mer långsiktiga modellerna är emellertid ägandespridningen en del i<br /> 
själva systemet. I de kortsiktiga modellerna beslutar de anställda precis som<br /> 
över sin vanliga lön hur de vill disponera den extra tilldelningen.</p>
<p>2.1.3 Begrepp</p>
<p>Sammanfattningsvis används termerna i denna motion enligt följande:</p>
<p>Vinstandelar: andelar av företagets vinst sedan andra kostnader (rörelsekostnader,<br />
avskrivningar, finansiella kostnader) bestridits. Beslutas av bolagsstämman.</p>
<p>Resultatandel: andel av viss enhets eller grupps rörelseresultat inom företaget.<br />
Beslutas av styrelsen.</p>
<p>Andel-i-vinst-system: system eller modeller som bygger på vinstdelning,<br /> 
viss bindningstid för andelarna och ägandespridning genom att sparkapitalet<br /> 
placeras i aktier.</p>
<p>Ägarspridningsstiftelse: den stiftelse, t.ex. pensionsstiftelse eller annan<br /> 
personalstiftelse, som förvaltar de medel som tillfallit de anställda genom<br /> 
vinstdelning eller efter utdelning av resultatandelar.</p>
<p>2.2 Beskattning</p>
<p>Belönings- och vinstdelningssystem beskattas på olika sätt:</p>
<p>På resultatlön och vinstandelar som betalas ut direkt utgår sociala avgifter<br /> 
som för vanlig lön och de beskattas samma år som inkomst av tjänst hos den<br /> 
anställde. De är avdragsgilla kostnader i rörelsen för företaget.</p>
<p>Även avsättningar till stiftelser belädes från och med 1988 med sociala avgifter.<br />
Avgifterna är dock lägre än för löner. Avsättningarna är avdragsgilla<br /> 
kostnader för företaget. När andelarna lyfts beskattas de som inkomst av<br /> 
tjänst hos den enskilde.</p>
<p>2.3 Utbredning</p>
<p>Enligt en kartläggning som Veckans affärer gjorde i januari 1986 hade två<br /> 
tredjedelar av de större börsnoterade bolagen någon form av ägandespridning<br />
till de anställda, men då inkluderades även aktieköp och konvertibler.</p>
<p>Det innebar att anställda i ett sextiotal av Sveriges största företag då var delägare<br />
i det företag de arbetade i. Samma undersökning visade att vinstandelssystem<br />
praktiserades av ett tjugotal av de totalt 63 bolagen på Stockholmsbörsens<br />
Al-lista.</p>
<p>Enligt en sammanställning från Företagareförbundet våren 1987 hade ett<br /> 
par hundra företag då vinstandelssystem, där de minsta hade tiotalet anställda<br />
och det största var Volvo. Antalet anställda som berördes av sådana<br /> 
system uppskattades då till närmare 300 000.</p>
<p style="margin-left:11px;">I skriften Folkpartiet informerar 1988:17: Vinstdelning och ägandesprid</p>
</div> 
</div> 
 
<div class="sida"> 
<div class="block ml_4"><p>ning presenteras några vitt skilda typer av företag och hur deras andel-i- Mot. 1989/90</p>
<p>vinst-system utformats. Det är såväl stora tjänsteföretag som små verkstads- N357</p>
<p>företag. Det vanligaste är att medlen binds, minst fem år och ibland ända till<br /> 
pensioneringen. Fördelningsprincipen kan vara arbetad tid, eller lönenivå,<br /> 
och fördelningen mellan åren lösas genom att en fond bildas för varje år,<br /> 
men med gemensam styrelse. De anställda är antingen direkt representerade<br /> 
i sina styrelser eller genom sina fackliga organisationer. Företagsledningen<br /> 
tillsätter i en del fall också styrelserepresentanter i stiftelsen. I några fall har<br /> 
personalstiftelserna redan blivit mycket betydelsefulla ägare i företaget med<br /> 
egna ägarrepresentanter i företagets styrelse.</p>
<p>2.4 Motståndet mot vinstdelning</p>
<p>System för individuell vinstdelning går emot socialdemokraternas strävan att<br /> 
kollektivisera ägandet. Kollektiviseringssträvandena undermineras och socialdemokraterna<br />
tycks vara oroliga för att solidariteten med den centrala<br /> 
fackliga organisationen kan komma att överskuggas av andra intressen.</p>
<p>På lokal nivå är fackföreningarna dock oftast positiva till vinstdelning - de<br /> 
får ju ett ökat inflytande! Det centrala facket har då inte mycket annat att<br /> 
göra än att acceptera utvecklingen. Tilläggas bör dock att det finns undantag<br /> 
även bland de centrala fackliga organisationerna. Bankmannaförbundet har<br /> 
t.ex. tagit kongressbeslut på att kräva att alla bankanställda ska få del i bankernas<br />
vinster.</p>
<p>2.4.1 Sociala avgifter på vinstandelar - en felsyn</p>
<p>Flera argument talar mot att lägga sociala avgifter på vinstandelar.</p>
<p>För det första är vinst inte samma sak som lön. Vinstandelen är osäker<br /> 
och kan helt utebli. Lön är ersättning för utfört arbete och utgår även under<br /> 
perioder då företaget går dåligt. Lön bestäms efter förhandlingar mellan<br /> 
fack och arbetsgivare. Beslut om avsättningar till vinstandelar fattas av bolagsstämman<br />
enligt aktiebolagslagens regler om disposition av vinsten, och<br /> 
utgår från de vinstmedel som annars skulle tillfalla ägarna. Det är svårt att<br /> 
föreställa sig att människor, om de fick välja mellan del i en osäker framtida<br /> 
vinst och en förutbestämd lön, skulle välja att avstå från lönen.</p>
<p>För det andra är vinstandelarna bundna, i regel i minst fem år och i vissa<br /> 
system ännu längre. Under denna karenstid kan den anställde överhuvudtaget<br />
inte disponera sin egen andel. Att tro att vinstandelarna skulle ta över<br /> 
lönens roll, vilket är grunden för påståendet att socialförsäkringssystemet urholkas,<br />
är därför nonsens. Andel-i-vinst är ur individens synvinkel inte något<br /> 
alternativ till lön. Dessutom är alla former av resultatlön (t.ex. bonus, extra<br /> 
månadslön eller annan premie) som kan tas ut kontant redan belagda med<br /> 
sociala avgifter och beskattas som vanlig lön hos den enskilde.</p>
<p>För det tredje påverkas ATP-nivån på ett ologiskt och inkonsekvent sätt.</p>
<p>Socialdemokraterna och LO hävdade i debatten att det faktum att sociala<br /> 
avgifter tas ut skulle gynna den anställde ekonomiskt genom att han eller<br /> 
hon får högre ATP. Det är förvisso sant att ATP-nivån påverkas, men två<br /> 
förhållanden glöms bort då detta förs fram.</p>
<p style="margin-left:12px;">Dels betalas ju avgiften in när avsättningen görs, dvs. en gång om året om 17</p>
</div> 
 
<div class="block ml_56" /> 
</div> 
 
<div class="sida"> 
<div class="block ml_2"><p>vinstdelning sker. Den anställde däremot tar ju inte upp andelen som in- Mot. 1989/90<br /> 
komst i sin deklaration förrän han eller hon faktiskt disponerar den. Det är N357<br /> 
först när andelen syns i deklarationen som den blir ATP-grundande. Med<br /> 
andra ord tas en avgift ut som under minst fem år tillfaller socialförsäkringssystemet,<br />
utan att den motsvaras av en förbättrad förmån hos den anställde!</p>
<p>Om utbetalning sker först vid uppnådd pensionsålder påverkas över huvudtaget<br />
inte ATPn.</p>
<p>Dels kan värdet av vinstandelarna när de väl lyfts ha såväl stigit som sjunkit,<br />
beroende på hur väl de placerats i mellantiden. Den inkomst som då (till<br /> 
sist) blir ATP-grundande har därför ingenting med den ursprungliga nivån<br /> 
på individens vinstandel att göra, utan beror på utvecklingen på aktiemarknaden<br />
eller vinstutvecklingen hos det egna företaget och på skickligheten<br /> 
hos dem som har ansvaret för personalstiftelsens placeringar. Detta är en<br /> 
helt ny princip i socialförsäkringssystemet!</p>
<p>För det fjärde är skillnaderna i anställningsvillkor och förmåner redan<br /> 
stora på arbetsmarknaden. Om rättvisa i detta sammanhang definieras som<br /> 
att alla skall ha likadana anställningsvillkor, finns det tusentals företeelser<br /> 
att ändra på förutom förekomsten av andel-i-vinst-system!</p>
<p>För det femte faller socialdemokraternas argument om skattemässig likabehandling<br />
sönder efter en snabb titt på löntagarfondernas skatteförhållanden.<br />
Löntagarfonderna betalar ingen skatt på ränteinkomster och utdelningar,<br />
ingen skatt på förmögenheten och ingen skatt på realisationsvinster.</p>
<p>Personalstiftelser däremot betalar skatt på ränteinkomster och utdelningsinkomster,<br />
på förmögenhet och på reavinster. Till detta har riksdagens socialistiska<br />
majoritet lagt sociala avgifter om 26,08 procent på avsättningarna.</p>
<p>Det är de anställda som förlorar på den avgiften, eftersom den tas ut av<br /> 
den del av vinsten som ett visst år finns tillgänglig för de anställda att dela<br /> 
på. Det är således inte företagen utan deras anställda som straffbeskattas.</p>
<p>Eller som Bengt Ekeblad, ordförande i verkstadsklubben på Volvo konstaterade<br />
i Veckans affärer (42/86): ”När vi små i samhället för en gångs skull får<br /> 
chansen till en extra del av kakan, då slår man till!”</p>
<p>2.4.2 Den offentliga sektorn</p>
<p>Ofta anförs som argument mot att vinstdelningssystem sprids att det är orättvist<br />
mot dem som är anställda i offentlig tjänst, som inte har chans till sådana<br /> 
arrangemang. Detta är ett irrelevant argument, som dessutom inte är helt<br /> 
korrekt.</p>
<p>Som ovan framhållits är även den privata arbetsmarknaden mycket heterogen.<br />
Anställningsvillkoren skiftar starkt mellan branscher och företag.</p>
<p>Det gör de även mellan skilda delar av den offentliga sektorn. Dessutom<br /> 
finns exempel på anställningsvillkor för de offentliganställda som i regel inte<br /> 
återfinns på den privata arbetsmarknaden, t.ex. viss fri sjukvård och gratis<br /> 
läkemedel.</p>
<p>Det är heller inte helt sant att det i den offentliga sektorn inte går att införa<br /> 
belöningssystem som i varje fall påminner om vinstdelning, även om det förstås<br />
inte uppkommer någon ”vinst” i egentlig mening och inte heller någon<br /> 
ägandespridning.</p>
</div> 
 
<div class="block ml_53" /> 
 
<div class="block ml_0" /> 
 
<div class="block ml_56" /> 
</div> 
 
<div class="sida"> 
<div class="block ml_4"><p style="margin-left:12px;">Försöksprojekt har genomförts på många håll där tanken är att effektivi- Mot. 1989/90</p>
<p>tetsvinster - dvs. att samma (eller bättre) verksamhet utförs till en lägre N357</p>
<p>kostnad - skall komma personalen till del i någon form. I vissa fall går pengarna<br />
tillbaka till själva verksamheten i form av ökade resurser, i andra får<br /> 
personalen möjlighet till t.ex. studieresor och kompetenshöjande utbildning<br /> 
när verksamheten gått bättre än vissa uppsatta mål.</p>
<p>Ett exempel på sådant försök är Stockholms läns landsting där 62 000 sjukvårdsanställda<br />
enligt principen hälften var får disponera 50 procent av ett<br /> 
eventuellt överskott i den egna klinikens eller vårdcentralens resultat. Den<br /> 
andra hälften tillfaller landstinget.</p>
<p>Det kan vara svårt att införa vinstandelssystem för de affärsverk som har<br /> 
en monopolställning, och vilkas taxor och avgifter fastställs i särskild ordning.<br />
Vi förordar dock att de konkurrensutsatta delarna av affärsverken<br /> 
skall ombildas till bolagsform. Många av dessa verksamheter kan sedan privatiseras.<br />
I takt med att dessa reformer genomförs kan vinstandelssystem<br /> 
införas i stora delar av affärsverkens affärsområden. Motsvarande reform<br /> 
bör också genomföras vad gäller stora delar av kommunernas och landstingens<br />
verksamhet. Detta skulle gynna både den offentliga sektorn och de som<br /> 
jobbar där.</p>
<p>2.5 Sammanfattningsvis - skäl för vinstandelar och<br /> 
ägandespridning</p>
<p>Det finns många skäl för vinstdelningssystem och medägande i det egna företaget.</p>
<p>Individen känner ett större engagemang i sitt arbete. Företaget får mera<br /> 
engagerade medarbetare. Övriga ägare förlorar kortsiktigt på att få dela med<br /> 
sig av vinsten till de anställda. Långsiktigt tjänar emellertid också de på att<br /> 
företagets medarbetare känner ett stort engagemang och ansvar. Samhällsekonomin<br />
gagnas av ett ökat sparande och en större förståelse för företagens<br /> 
behov av att göra vinst. En spridning av förmögenheter och intresse för att<br /> 
spara i aktier kan i sin tur generera nytt sparande utanför de ursprungliga<br /> 
andel-i-vinst-systemen. Den kanske största samhällsekonomiska vinsten är<br /> 
dock att man genom dessa system kan åstadkomma ett bättre tillvaratagande<br /> 
av medarbetares engagemang, ansvar och deltagande i företagens verksamhet.</p>
<p>2.6 Utformning och beskattning</p>
<p>Införande av vinstdelning i företagen, oavsett om det är raka rör till plånboken<br />
eller avsättningar till stiftelser, skall beslutas av dem som arbetar i företagen<br />
och företagens ägare, inte av politiska eller centrala fackliga organ.</p>
<p>Varje företag är unikt och måste få välja hur premierings- och vinstdelningssystem<br />
skall se ut, om de kommer i fråga.</p>
<p>Folkpartiet vill därför inte rekommendera en viss typ av vinstdelning eller<br /> 
viss modell för belöningssystem. Det är en fråga för företagsledningar och<br /> 
de lokala facken som - i fallet med vinstdelning - endast kan införas med<br /> 
bolagsstämmans godkännande.</p>
<p style="margin-left:12px;">Däremot vill vi på politisk väg uppmuntra, inte förhindra, före tagsan- 19</p>
</div> 
</div> 
 
<div class="sida"> 
<div class="block ml_2"><p>knutna andel-i-vinst-system. Därför vill vi slopa de sociala avgifterna på an- Mot. 1989/90</p>
<p>delarna under förutsättning att bindningstiden ej underskrider fem år. N357</p>
<p>Vi vill inte genom politiska beslut detaljstyra andel-i-vinst-systemen men<br /> 
likväl har vi som parti i ett par frågor en uppfattning om hur systemen bör<br /> 
organiseras.</p>
<p>Stiftelsen som skall förvalta medlen bör ha en majoritet av de anställda i<br /> 
sin styrelse för att syftet att sprida inflytandet i näringslivet skall kunna nås.</p>
<p>Placeringsfilosofin bör inte kunna påverkas av företaget, genom att t.ex.<br /> 
diktera att viss andel av medlen måste placeras i det egna företaget. Avvägningen<br />
mellan riskspridning och delägarskap i det egna företaget bör beslutas<br />
av stiftelserna själva. T.ex. kan det vara lämpligare i börsnoterade företag<br />
än i mindre och icke-noterade att placera en stor del eller kanske t.o.m.<br /> 
alla andelarna i det egna företaget.</p>
<p>Om företaget inte är ett aktiebolag, utan t.ex. ett handelsbolag eller en<br /> 
sparbank, får stiftelsen i stället köpa aktier utanför det egna företaget. Möjligheten<br />
att införa andel-i-vinst-system begränsas alltså inte till en viss företagsform.</p>
<p>Den viktigaste skattepolitiska åtgärd som krävs för att uppmuntra spridningen<br />
av vinstandelssystem är att befria dessa från sociala avgifter då andelarna<br />
bundits minst fem år.</p>
<p>3. Ägandespridning genom aktiesparande</p>
<p>Av ägarutredningens (SOU 1988:38) kartläggning framgår med skrämmande<br />
tydlighet att det enskilda aktieägandets andel av börskapitalet har<br /> 
minskat kraftigt. Utredarna har koncentrerat sig på en period från 1970-talets<br />
slut till senast tillgängliga data, oftast 1986. Under denna tid har institutionaliseringen<br />
av ägandet ökat kraftigt.</p>
<p>Nedgången i de fysiska personernas direktägda andel av börsvärdet under<br /> 
1980-talets första hälft var drygt 10 procentenheter. Uppgifter för våren 1988<br /> 
visar att denna utveckling fortsatt och att de fysiska personernas andel gått<br /> 
tillbaka med ytterligare ett par procentenheter, och deras ägande utgör nu<br /> 
endast drygt 20 procent av det totala börsvärdet. Det faktum att en allt större<br /> 
del av aktiestocken kommit att innehas av institutioner kan förklaras bl.a.<br /> 
med att de skattemässiga betingelserna för ackumulering av kapital och placeringar<br />
i aktier är mer gynnsamma för dem än för fysiska personer. Det är<br /> 
till och med så att hushållen har nettosålt börsnoterade aktier under varje år<br /> 
av den studerade perioden. Vidare deltog de i oproportionellt låg utsträckning<br />
i de nyemissioner som genomfördes under perioden.</p>
<p>Glädjande nog har antalet aktieägare i Sverige ökat kraftigt under de senare<br />
åren. Enbart från 1988 till december 1989 ökade antalet aktieägare från</p>
<p>2,6 till 3,3 miljoner, vilket innebär att 40 procent av alla svenskar nu är aktieägare.<br />
Denna ökning beror dock till största delen på att Trygg-Hansa delade<br /> 
ut aktier till sina försäkringstagare. I övrigt är det framför allt fondsparandet<br /> 
som ökar. Sparandet i allemansfonder, och tidigare aktiesparfonder, har varit<br />
gynnat i förhållande till direkt aktieägande. Dessa aktiefonder kan betraktas<br />
som mellanhandsägare för fysiska personers aktieinvesteringar.</p>
</div> 
</div> 
 
<div class="sida"> 
<div class="block ml_4"><p style="margin-left:13px;">Inte endast värdeandelen av hushållens direktägande har minskat. Dess- Mot. 1989/90</p>
<p>utom har koncentrationen i företagens ägar- och inflytandestrukturer ökat N357</p>
<p>påtagligt. Ett omfattande bruk av aktieslag med olika röstvärden har medfört<br />
att röstandelskoncentrationen blivit avsevärt högre än kapitalandelskoncentrationen.</p>
<p>Bättre förutsättningar för aktiesparande</p>
<p>Makt- och ägandekoncentrationen måste ersättas med dess motsats, maktspridning<br />
och ägandespridning. Det gäller såväl kollektiv som enskild koncentration.<br />
En av de viktigaste åtgärder som kan vidtagas för att bryta koncentrationstrenden<br />
är att skapa bättre villkor för enskilt aktiesparande.</p>
<p>Under de borgerliga regeringsåren infördes skattestimulanser för enskilt<br /> 
aktiesparande. Detta medförde att under kort tid en halv miljon människor<br /> 
som tidigare inte haft aktier, blev aktieägare. Antalet aktieägare (som äger<br /> 
aktier direkt) har även därefter ökat och uppgår nu till ca två miljoner, trots<br /> 
att fysiska personers andel av aktierna minskat.</p>
<p>Det stora intresset för aktiefondsparandet visar att många människor vill<br /> 
vara delägare av företag. Detta stora intresse bland allmänheten bör respekteras<br />
och tas tillvara. Det är bra för vitaliteten i svensk ekonomi att många<br /> 
människor bryr sig om hur det går för företagen. När fler låter sitt sparande<br /> 
förvandlas till ett aktivt ägande, får detta även positiva effekter för tillgången<br /> 
på riskvilligt kapital.</p>
<p>Gällande skatteregler har gynnat aktiesparande i olika typer av aktiefonder<br />
och pensionsfonder i förhållande till direktägande av aktier. I det nya<br /> 
skattesystemet bör likställdhet uppnås. Även den socialdemokratiska majoriteten<br />
i ägarutredningen ansåg att det är av största vikt att de fysiska personernas<br />
andel av aktiestocken inte ytterligare minskar. Folkpartiet anser att<br /> 
detta mål är otillräckligt. Utvecklingen måste vändas så att fysiska personers<br /> 
andel av den totala aktiestocken ökar.</p>
<p>I samband med skattereformen 1991 sker stora förändringar av kapitalbeskattningen<br />
och då av aktiesparandet. Det är redan nu klart att den s.k. portföljmetoden<br />
inte kommer att genomföras. Övriga förslag behandlas i anslutning<br />
till skattereformen.</p>
<p>4. Ägandespridning genom minskad<br /> 
maktkoncentration</p>
<p>4.1 Avskaffa röstvärdedifferentieringen</p>
<p>Förutom Ägarutredningen har även Röstvärdekommittén studerat den differentierade<br />
rösträtten, dvs. att samma kapitalinsats föranleder olika stort<br /> 
inflytande vid bolagsstämman. Inga åtgärder har dock vidtagits för att stävja<br /> 
bruket av differentiering av röstvärdet. Ägarutredningen valde att ”inte förorda<br />
en förändring av bestämmelserna rörande aktiebolags möjligheter att<br /> 
emittera aktier med olika röstvärde”, detta trots att bruket av differentierad<br /> 
rösträtt försämrar aktiemarknadens funktion. Bland annat tappar aktie- 21</p>
</div> 
</div> 
 
<div class="sida"> 
<div class="block ml_2"><p>marknaden sin roll som en marknad för företagskontroll, då det blir lätt att Mot. 1989/90</p>
<p>genomföra vänliga företagsförvärv men svårt att genomföra fientliga sådana. N357</p>
<p>På sikt bidrar detta till att näringslivsstrukturen konserveras.</p>
<p>Folkpartiet anser att lika risk på aktiemarknaden skall ge lika rätt till inflytande.<br />
Rätten för börsföretag på AI- och AH-listorna att vid nyemissioner<br /> 
utge aktier med lägre röstvärde bör avskaffas. På sikt minskar då maktkoncentrationen<br />
inom börsföretagen, samtidigt som aktiemarknadens funktion<br /> 
förbättras och de små aktieägarna skyddas.</p>
<p>Att införa retroaktiva lagar är av rättsäkerhetsskäl inte acceptabelt. Vi avvisar<br />
därför möjligheten att införa en sådan regel för redan emitterade aktier.<br />
Den bör enbart gälla nyemissioner. De företagsägare som absolut vill<br /> 
behålla möjligheten till kontroll enligt nuvarande regler har fortfarande valmöjligheten<br />
att inte låta notera företaget på AI- eller All-listorna, men är<br /> 
ju inte utestängda från riskkapitalmarknaden därmed. De småföretag som<br /> 
behöver riskkapital men vars ägare inte vill ge upp kontrollen över företaget<br /> 
kan också ge ut konvertibla skuldebrev.</p>
<p>Den differentierade rösträtten är också intimt förknippad med utländska<br /> 
företags begränsade möjligheter att köpa svenska företag. De utländska<br /> 
företagen har oftast enbart möjlighet att köpa röstsvaga aktier i de svenska<br /> 
företagen. Folkpartiet anser att detta är fel, då detta cementerar den svenska<br /> 
näringslivsstrukturen, vilket i slutändan drabbar bl.a. småspararna. Utländska<br />
företag skall därför ha rätt att utan restriktioner köpa svenska företag,<br />
något som behandlas i folkpartiets motion om kapitalmarknaden.</p>
<p>4.2 Ömsesidigt ägande - en osund företeelse</p>
<p>Vi anser att det korsvisa eller cirkulära ägandet allvarligt försvårar kontrollägarskiften<br />
och cementerar existerande ägandestrukturer, vilket kan vara till<br /> 
förfång för ett vitalt och dynamiskt näringsliv. Sambandet mellan ägande och<br /> 
inflytande bryts. Företagsledningarna tenderar att kontrollera varandras<br /> 
företag över huvudet på ägarna, med åtföljande maktkoncentration. Detta<br /> 
sker ofta med hjälp av aktier med differentierat röstvärde. I andra länder<br /> 
söker man minska omfattningen av ömsesidigt eller cirkulärt ägande, och i<br /> 
flera fall har lagstiftning tillgripits.</p>
<p>Det ömsesidiga eller cirkulära ägandet måste brytas. Vi anser att det bäst<br /> 
sker på frivillig väg genom självsanering, och genom det föreslagna förbudet<br /> 
för företag på börsens AI- och All-listor att nyemittera aktier med lägre röstvärde.<br />
Klarar inte marknaden av detta på egen hand bör lagstiftning tillgripas<br />
efter de utländska förebilder som finns.</p>
<p>5. Ägandespridning genom konvertibla skuldebrev</p>
<p>Konvertibler har liksom andel-i-vinst-system fått en stor utbredning under<br /> 
senare år. Folkpartiets principiella inställning är även när det gäller konvertibler<br />
att det är bra med ägandespridning. Anställdas aktie- och konvertibelköp<br />
fungerar, liksom andel-i-vinst-system, som ett sätt att öka engagemanget<br /> 
i det egna företaget. De anställda får då köpa aktier via en riktad emission,<br /> 
där arbetsgivaren ofta hjälper till att ordna förmånliga lån för aktieköpet,</p>
</div> 
</div> 
 
<div class="sida"> 
<div class="block ml_5"><p>eller låter dem köpa konvertibla skuldebrev, ”konvertibler” i dagligt tal. Mot. 1989/90<br /> 
En konvertibel kan sägas vara ett förstadium till en aktie, som efter en viss N357<br /> 
tid berättigar till utbyte mot aktie i företaget enligt en i förväg bestämd kurs.</p>
<p>Till skillnad från aktieköp är det förknippat endast med en begränsad risk<br /> 
att köpa en konvertibel. Deras stora popularitet är naturligtvis baserad på<br /> 
denna begränsade risk, i kombination med de avsevärda kursuppgångar som<br /> 
de flesta aktier noterade under 1980-talet.</p>
<p>5.1 Invändningar mot personalkonvertibler</p>
<p>I kölvattnet på deras utbredning har också osunda företeelser uppkommit.</p>
<p>Många kritiska röster har hörts mot företagsledningars möjligheter att berika<br />
sig och göra klipp genom konvertibler. En del av invändningarna är av<br /> 
samma karaktär som de som berör andel-i-vinst-system och som behandlades<br />
i avsnitt 2.</p>
<p>Andra invändningar är specifika för just konvertibler och utgår från aktieägarperspektivet.<br />
Flera fall har uppdagats där företagsledningar berikat sig<br /> 
själva genom riktade nyemissioner utan övriga aktieägares medgivande. Efter<br />
det att Leo-kommissionen för några år sedan skarpt kritiserade riktade<br /> 
emissioner till företagsledningar, infördes 1987 en lag som innebär att minst<br /> 
90 procent av rösterna av de på bolagsstämman företrädda aktierna måste<br /> 
godkänna emissioner riktade till ledande befattningshavare eller anställda i<br /> 
allmänhet.</p>
<p>Med stöd av denna lag inträffade under 1988 ett par uppmärksammade<br /> 
fall där bolagsstämmor gav bolagsledningar bakläxa för de sätt på vilka dessa<br /> 
lovat personalkonvertibler till sina anställda. Kritiken gällde bl.a. informationen<br />
till övriga aktieägare. Införandet av 90-procentsregeln har sålunda<br /> 
satt igång ett viktigt saneringsarbete i företagen. Förhoppningen är att bolagen<br />
i fortsättningen skall ge bättre upplysningar om sina planerade emissioner<br />
av personalkonvertibler. För närvarande anser vi inte att det finns anledning<br />
att ytterligare lagstifta i denna fråga.</p>
<p>5.2 Samhällsekonomiska konsekvenser</p>
<p>Sorn framgått ovan har konvertibler vissa egenskaper som skiljer dem från<br /> 
vinstdelning. Dit hör också de samhällsekonomiska effekterna. Till skillnad<br /> 
från andel-i-vinst-system innebär personalkonvertibler i regel inte ett ökat<br /> 
sparande, eftersom de som köper dem ofta finansierar sitt köp genom lån.</p>
<p>Det positiva med personalkonvertibler är att de möjliggör förmögenhetsuppbyggnad<br />
och delägarskap för de anställda. Det ena behöver inte utesluta<br /> 
det andra: en mångfald former för att skapa ett mera spritt ägande är enligt<br /> 
vårt sätt att se det av godo.</p>
<p>6 Hemställan</p>
<p>Med hänvisning till det anförda hemställs</p>
<p style="margin-left:28px;">1. att riksdagen som sin mening ger regeringen till känna vad i motionen<br />
anförts om vikten av ett mera spritt enskilt ägande,</p>
<p style="margin-left:38px;">2. att riksdagen som sin mening ger regeringen till känna vad i mo- 23</p>
</div> 
</div> 
 
<div class="sida"> 
<div class="block ml_3"><p style="margin-left:29px;">tionen anförts om ytterligare fonduppbyggnad och utvidgning av det Mot. 1989/90<br /> 
kollektiva ägandet, N357</p>
<p style="margin-left:29px;">3. att riksdagen som sin mening ger regeringen till känna vad i motionen<br />
anförts om att skapa gynnsamma förutsättningar för andel-i</p>
<p style="margin-left:29px;">vinst-system,</p>
<p style="margin-left:29px;">4. att riksdagen hos regeringen begär förslag om att avskaffa de sociala<br />
avgifterna på avsättningar till företagsanknutna andel-i-vinststiftelser,<br />
där vinstandelarna binds minst fem år i enlighet med vad i<br /> 
motionen anförts,</p>
<p style="margin-left:29px;">[att riksdagen hos regeringen begär förslag om förbud mot röstvärdesdifferentiering<br />
vid börsnoterat företags nyemission på börsens Aloch<br />
All-listor1].</p>
<p>Stockholm den 19 januari 1990</p>
<p>Hadar Cars (fp)</p>
<p>Gudrun Norberg (fp)</p>
<p>Christer Eirefelt (fp)</p>
</div> 
 
<div class="block ml_23"><p style="margin-left:6px;">Isa Halvarsson (fp)<br /> 
Lars De Geer (fp)</p>
</div> 
 
<div class="block ml_3"><p>■1989/90:L214</p>
</div> 
</div> 
</div>