SEARCH TERM: AI
DOCUMENT ID: gd02so274
TITLE: Riktlinjer för socialpolitiken
TYPE: mot
SUBTYPE: 
DATE: 1990-01-25
PARLIAMENTARY YEAR: 1989/90
ORGANISATION: SoU
STATUS: 
DOWNLOADED: 2026-01-22 10:25:23
================================================================================

<div class="dok" ><style>
div.dok p,span {
	font-size:12px;
	font-family:verdana;
	white-space:nowrap;
}

div.sida {
	border-bottom: 1px solid #ddd;
	width:550px;
}


div.block {
	margin:2px;
	display:block;
}

div.brask {
	padding:5px 5px;
	background:#eee;
	border: 1px solid #999;
	width:540px;
}

.skannad, td {
	border: 1px solid #ccc;
	padding:2px;
	border-collapse: collapse;
	white-space: nowrap;
	text-align:center;
	font-size:90%;
}

.ml7 {margin-left:70px}
.ml6 {margin-left:60px}
.ml5 {margin-left:50px}
.ml4 {margin-left:40px}
.ml3 {margin-left:30px}
.ml2 {margin-left:20px}
.ml1 {margin-left:10px}

</style><div class="brask">
Observera att dokumentet är inskannat och fel kan förekomma.
</div> 
<div class="sida"> 
<div class="block ml_3"><p>Motion till riksdagen<br /> 
1989/90: So274</p>
<p>av Bengt Westerberg m.fl. (fp)<br /> 
Riktlinjer för socialpolitiken</p>
</div> 
 
<div class="block ml_3"><p>Politiska beslut och offentliga åtgärder kan aldrig ge livet dess mening eller<br /> 
innehåll. Hur våra liv gestaltas bestämmer vi själva som enskilda och självständiga<br />
individer. Men viktiga betingelser för vår växt och utveckling som<br /> 
individer uppstår just genom politiska avgöranden. Därför är de grundvärderingar<br />
som genomsyrar de gemensamma insatser som formas i de politiska<br /> 
församlingarna också av stor betydelse för den enskildes möjligheter att<br /> 
forma sitt eget liv.</p>
<p>Folkpartiet betraktar både marknadsekonomin och välfärdsstaten som<br /> 
nödvändiga grundvalar för individens frihet. Det är vår övertygelse att en väl<br /> 
fungerande marknadsekonomi förutsätter en välfärdsstat, men också att en<br /> 
väl fungerande välfärdsstat förutsätter en marknadsekonomi. Ruinerna av<br /> 
det kommunistiska samhällsbygget i Östeuropa visar vad som händer när<br /> 
man söker bygga välfärd på basis av en centralstyrd ekonomi. Planhushållningen<br />
skapade varken välstånd eller rättvisa. Men slummen i många rika<br /> 
stater vittnar också om hur det går när man söker förverkliga en marknadsekonomi<br />
utan medkänsla. Det goda samhället kan vi närma oss enbart om<br /> 
kulturell mångfald och individuell ekonomisk frihet förenas med solidaritet<br /> 
och socialt ansvar.</p>
<p>Inom denna ram spelar socialpolitiken en viktig roll. I denna motion söker<br /> 
vi skissera några socialpolitiska huvuduppgifter inför 90-talet.</p>
<p>Välfärdsstatens liberala rötter</p>
<p>Det svenska samhälle vi lever i är i många avseenden ett resultat av liberala<br /> 
insatser under två sekler.</p>
<p>Liberala krafter har hjälpt till att riva ner många av de hinder som har<br /> 
bromsat den sociala, ekonomiska och intellektuella utvecklingen: skråprivilegier,<br />
tullar, okunnighet och förbud. Vi har också spärrat vägen för nya hinder<br />
som hotat, bl.a. genom att stäcka planerna på en omfattande socialisering<br />
av näringslivet.</p>
<p>Samtidigt har liberaler hjälpt till att bygga upp ett avancerat välfärdssamhälle<br />
med ett rikt förgrenat näringsliv, stark medborgerlig aktivitet, utbildning,<br />
sjukvård och social trygghet för alla. Liberalt inspirerade folkrörelser<br /> 
har tagit initiativ till ideella insatser på en rad sociala områden. Liberal opi</p>
</div> 
 
<div class="block ml_3" /> 
</div> 
 
<div class="sida"> 
<div class="block ml_5"><p>nionsbildning har banat väg för folkpensionen och andra socialförsäkringar<br /> 
liksom för en mångsidig utveckling av barnomsorg, äldreomsorg och handikappomsorg.</p>
<p>Det glömda Sverige</p>
<p>Mycket av det som åstadkommits har vi skäl att vara stolta över. Med internationella<br />
mått mätt har Sverige idag ett väl fungerande välfärdssystem.</p>
<p>Men det finns också mycken ofärd som dröjer kvar. Vid sidan av välståndet<br />
återstår det i Sverige också mycket av andlig och materiell misär. Att<br /> 
försvara den enskildes rätt till en värdig tillvaro och att ge röst åt de människor<br />
som inte själva med tillräckligt eftertryck kan hävda sina intressen har<br /> 
länge varit en liberal huvuduppgift. Bertil Ohlin gav dessa grupper namnet<br /> 
”det glömda Sverige”. I dagens samhälle, där de organiserade intressena är<br /> 
än starkare och de utanförstående och eftersatta därför löper än större risk<br /> 
att bli ställda åt sidan, förblir det en grundläggande förpliktelse för liberaler<br /> 
och frisinnade att arbeta för rättvisa åt det glömda Sverige.</p>
<p>När inkomsten sviktar</p>
<p>I varje samhälle, men inte minst i ett samhälle byggt på en dynamisk, utvecklingskraftig<br />
och i stor utsträckning urbaniserad marknadsekonomi, finns<br /> 
många risker för att den enskildes ekonomi ska undergrävas. En del förlopp<br /> 
är förutsebara, som t.ex. det åldrande som medför att förvärvsförmågan<br /> 
sviktar. Andra skeenden drabbar mer eller mindre oväntat och oförskyllt,<br /> 
såsom arbetslöshet, olycksfall och sjukdomar. Vilken orsaken än är har den<br /> 
enskilde ett stort behov av inkomsttrygghet i de situationer då det egna arbetet<br />
inte längre garanterar en rimlig försörjning.</p>
<p>Svaret på detta problem är det generella socialförsäkringssystemet. Det är<br /> 
ett system som baseras både på solidaritet och egenintresse. Å ena sidan är<br /> 
socialförsäkringarna ett uttryck för de fundamentala idéer om frihet, broderskap<br />
och jämlikhet som vann terräng efter 1700-talets stora liberala revolutioner.<br />
Å andra sidan rymmer det samma element av riskspridning som det<br /> 
icke-sociala försäkringsväsendet.</p>
<p>Enligt vår övertygelse bör socialförsäkringarna garantera inte enbart en<br /> 
bastrygghet för alla invånare i Sverige utan också ett rimligt mått av inkomsttrygghet.<br />
Utöver folkpensionen och grundbeloppen i andra socialförsäkringar<br />
behövs således även en garanti för att den enskilde när förvärvsförmågan<br />
sviktar ska kunna behålla i huvudsak samma standard som tidigare.<br /> 
Detta syfte tjänar bl.a. de inkomstrelaterade inslagen i sjukförsäkringen,<br /> 
föräldraförsäkringen, arbetslöshetsförsäkringen samt ATP-systemet.</p>
<p>Hur långt denna standardgaranti ska sträcka sig är en fråga som inte kan<br /> 
avgöras en gång för alla. Eftersom systemet i huvudsak bör finansieras genom<br />
löne- och inkomstbaserade avgifter skulle alltför långtgående åtaganden<br />
medföra en så tung belastning på folkhushållet att de välståndsskapande<br /> 
krafterna riskerar att skadas. Såväl sådana skäl som mer principiella överväganden<br />
om att den enskilde själv måste kunna öva inflytande över sitt eget<br /> 
försäkringsskydd motiverar en begränsning av socialförsäkringssystemets<br /> 
täckningsgrad. Ovanpå det grundskydd som berättigar till ersättning lika för</p>
</div> 
 
<div class="block ml_45"><p>Mot. 1989/90</p>
<p>So274</p>
</div> 
 
<div class="block ml_54"><p>9</p>
</div> 
 
<div class="block ml_0" /> 
</div> 
 
<div class="sida"> 
<div class="block ml_2"><p>alla och det standardskydd sorn bör relateras till den bortfallna inkomsten<br /> 
bör det således finnas utrymme för ett toppskydd i form av enskilda eller<br /> 
kollektiva försäkringar som inte regleras inom den offentliga sfären.</p>
<p>Kostnaderna för socialförsäkringen har ökat kraftigt under senare decennier,<br />
inte minst under 80-talet. Detta beror på flera olika faktorer, bl.a. att<br /> 
nya förmåner har införts, att befolkningens sammansättning förändrats och<br /> 
att allt fler pensionärer numera omfattas av ATP-systemet. Som resultat<br /> 
härav har en ökande del av de offentliga resurserna kommit att tas i anspråk<br /> 
av socialförsäkringen. Detta har skärpt skattetrycket och under 80-talet<br /> 
också minskat utrymmet för den offentliga sektorns insatser.</p>
<p>Från båda dessa utgångspunkter ser vi med oro på denna kostnadsutveckling.<br />
Vi har länge försökt bromsa den snabba utgiftsökningen på socialförsäkringsområdet,<br />
bl.a. genom förslag till en stramare sjukförsäkring, en reformerad<br />
arbetsskadeförsäkring och en ökad egenfinansiering inom arbetslöshetsförsäkringen.<br />
Förslag i denna riktning framförs även i motioner vid<br /> 
årets riksmöte.</p>
<p>Ett mål för framtida reformer inom socialförsäkringssystemet bör vara att<br /> 
etablera ett klarare och tydligare samband mellan avgifter och förmåner.<br /> 
Bland de försäkrade råder idag ett lågt kostnadsmedvetande, vilket bl.a. har<br /> 
sin grund i att vi - till skillnad från andra jämförbara länder - nästan helt har<br /> 
avvecklat egenavgifterna. En rad olika förändringar inom de olika försäkringssystemen<br />
har också bidragit till att försvaga kopplingen mellan uppoffringar<br />
och ersättningar. En förstärkning av detta samband bör enligt vår mening<br />
kunna bidra till mer rationella och realistiska överväganden om lämpliga<br />
kompensationsnivåer och kompensationsvillkor i socialförsäkringssystemet.</p>
<p>De sociala tjänsterna</p>
<p>Kommuner och landsting erbjuder ett brett register av sociala tjänster: hälso-<br />
och sjukvård, tandvård, äldreomsorg, handikappomsorg, missbrukarvård,<br />
barnomsorg, etc. Denna sektor hör till efterkrigstidens mest expansiva<br /> 
och sysselsätter nu en mycket stor andel av den yrkesverksamma befolkningen.<br />
I kommunal tjänst arbetar idag över en miljon människor.</p>
<p>Om socialförsäkringssystemet är välfärdsstatens ena ben så är de sociala<br /> 
tjänsterna det andra. Båda är av grundläggande betydelse för vår livskvalitet.<br />
Den kritik som framställer den sociala sektorn som en börda eller en<br /> 
belastning på folkhushållet finner vi i grunden missvisande. De sociala tjänsterna<br />
ger tvärtom ett positivt bidrag till vår materiella och andliga välfärd.</p>
<p>De sociala tjänsterna ska vara tillgängliga för alla. Detta är en princip som<br /> 
djupast har sin grund i liberala föreställningar om varje enskild människas<br /> 
värde och värdighet. Som följd härav finner vi det naturligt att försvara kravet<br />
på en solidarisk finansiering av de grundläggande sociala tjänsterna.<br /> 
Denna finansiering kan förverkligas genom skatter eller genom obligatoriska<br />
avgifter. I många fall kan en kompletterande egenfinansiering vara<br /> 
möjlig och motiverad, men denna får inte gå ut över kravet på de sociala<br /> 
tjänsternas tillgänglighet för alla människor oavsett inkomst.</p>
<p>En socialdemokratisk värdering som länge har satt sin prägel på det</p>
</div> 
 
<div class="block ml_42"><p>Mot. 1989/90</p>
<p>So274</p>
</div> 
 
<div class="block ml_51"><p>10</p>
</div> 
 
<div class="block ml_55" /> 
 
<div class="block ml_0" /> 
</div> 
 
<div class="sida"> 
<div class="block ml_4"><p>svenska vårdsystemet är att central kontroll och enhetlighet är väsentligare<br /> 
mål att sträva efter än mångfald och lokal initiativförmåga. Vi menar att tiden<br />
nu är inne att bryta med denna tradition. Efter en lång fas av kvantitativ<br /> 
expansion är vi inne i en period då det framför handlar om att utveckla verksamhetens<br />
innehåll och kvalitet. En sådan förändring är möjlig enbart genom<br />
en klar maktförskjutning från centrala planeringsorgan till de anställda<br /> 
och till de sociala tjänsternas kunder och klienter.</p>
<p>Från denna utgångspunkt förordar vi dels nya och friare organisationsformer<br />
inom den offentliga sektorns ram, dels ett vidgat utnyttjande av initiativkraften<br />
inom den enskilda sektorn. Att de sociala tjänsterna till största delen<br /> 
kräver solidarisk finansiering via skatter eller avgifter innebär inte att de<br /> 
också nödvändigtvis behöver presteras av offentliga organ. För en skapande<br /> 
utveckling måste den mentalitet som präglar de offentliga monopolen ersättas<br />
av en ny och friare ai da. Härigenom ökar även möjligheterna att rekrytera<br />
engagerad personal till det sociala arbetet. Politikerna som hittills i stor<br /> 
utsträckning kommit att identifiera sig med de stora produktionsapparaterna<br /> 
bör i framtiden mer agera som konsumenternas företrädare och som beställare<br />
av sociala tjänster.</p>
<p>Men beställarfunktionen bör också i långt större utsträckning tillkomma<br /> 
medborgarna själva. På många områden är den brukarmedverkan som regeringen<br />
säger sig eftersträva ett alldeles för blygsamt mål. Vi vill hellre i så<br /> 
många sammanhang som möjligt nå fram till den konsumentmakt som uppstår<br />
när medborgarna själva kan välja mellan olika alternativ. Mot denna<br /> 
frihet korresponderar också en frihet för löntagarna att välja mellan olika<br /> 
arbetsgivare. Med ökad konkurrens följer också en högre effektivitet.<br /> 
Mångfaldens sociala sektor innebär välfärdsvinster både för dem som arbetar<br />
i den och dem som betjänas av den.</p>
<p>Vi betalar höga skatter i Sverige. Då har människor också rätt att förvänta<br /> 
sig att god service ska finnas när den behövs - inte efter månader och år av<br /> 
väntan. Ska människor i framtiden känna solidaritet med välfärdsstaten<br /> 
måste de känna att de får valuta för skattepengarna.</p>
<p>Ett utrymme för ideella insatser</p>
<p>Frivilliga initiativ och ideella insatser har alltfrån begynnelsen spelat en stor<br /> 
roll för den sociala tryggheten i Sverige. Många verksamheter som nu är offentliga<br />
började inom föreningar, kooperativ och samfund. Vår övertygelse<br /> 
är att det ideella och frivilliga arbetet ännu har en betydelsefull roll att spela.<br /> 
Vardagssolidaritet och grannsamarbete är en viktig grundval för den sammanhållning<br />
som gör Sverige till ett gott samhälle.</p>
<p>Från ord till handling</p>
<p>I en rad olika motioner har vi närmare sökt konkretisera de riktlinjer som<br /> 
här har skisserats.</p>
<p>En separat motion behandlar arbetet för rättvisa åt ”det glömda Sverige”.<br /> 
Förslag som syftar till att stödja eftersatta grupper återfinns vidare i motioner<br />
från folkpartiet om de handikappades situation, sjukvård, trafik och</p>
</div> 
 
<div class="block ml_44"><p>Mot. 1989/90</p>
<p>So274</p>
</div> 
 
<div class="block ml_53"><p>11</p>
</div> 
 
<div class="block ml_57" /> 
</div> 
 
<div class="sida"> 
<div class="block ml_3"><p>miljö, arbetsmarknad, utsatta barn, högskolan, pensioner, psykiatri, jämställdhet<br />
och flykting- och invandrarpolitik.</p>
<p>Problemen inom socialförsäkringssystemet behandlas närmare i vår ekonomisk-politiska<br />
motion samt i motionen om sjukförsäkringen och arbetsskadeförsäkringen.</p>
<p>Förslag om förnyelse och ökad valfrihet i fråga om de sociala tjänsterna<br /> 
återfinns i motionen om den offentliga sektorn, sjukvårdsmotionen samt den<br /> 
familjepolitiska motionen.</p>
<p style="text-align:right;">Hemställan</p>
<p style="text-align:right;">Med hänvisning till det anförda hemställs</p>
<p style="margin-left:29px;">1. att riksdagen som sin mening ger regeringen till känna att de i<br /> 
motionen anförda riktlinjerna bör läggas till grund för den framtida<br /> 
socialpolitiken,</p>
<p style="margin-left:29px;">2. att riksdagen som sin mening ger regeringen till känna vad i motionen<br />
anförts om en satsning på ökad valfrihet inom den sociala tjänstesektorn.</p>
<p style="text-align:right;">Stockholm den 25 januari 1990</p>
<p style="text-align:right;">Bengt Westerberg (fp)</p>
<p>Ingemar Eliasson (fp) Kerstin Ekman (fp)</p>
<p>Karl-Göran Biörsmark (fp) Charlotte Branting (fp)</p>
</div> 
 
<div class="block ml_43"><p>Mot. 1989/90</p>
<p>So274</p>
</div> 
 
<div class="block ml_3"><p>Birgit Friggebo (fp)</p>
</div> 
 
<div class="block ml_23"><p style="margin-left:6px;">Sigge Godin (fp)</p>
</div> 
 
<div class="block ml_3"><p>Elver Jonsson (fp)</p>
</div> 
 
<div class="block ml_23"><p style="text-align:right;">Ingela Mårtensson (fp)</p>
</div> 
 
<div class="block ml_3"><p>Daniel Tarschys (fp)</p>
</div> 
 
<div class="block ml_23"><p style="margin-left:6px;">Anne Wibble (fp)</p>
</div> 
 
<div class="block ml_3"><p>Jan-Erik Wikström (fp)</p>
</div> 
 
<div class="block ml_52"><p>12</p>
</div> 
</div> 
</div>