SEARCH TERM: AI
DOCUMENT ID: gi02a28
TITLE: med anledning av prop. 1994/95:158 Ny myndighetsorganisation inom arbetslivsområdet m.m.
TYPE: mot
SUBTYPE: 
DATE: 1995-03-13
PARLIAMENTARY YEAR: 1994/95
ORGANISATION: AU
STATUS: 
DOWNLOADED: 2026-01-22 10:25:22
================================================================================



<div class="sidhuvud_publikation">
Motion till riksdagen</div>
<div class="sidhuvud_beteckning">1994/95:A28</div>
<div class="MotionarLista">av Elving Andersson m.fl. (c)</div>
<h1>med anledning av prop. 1994/95:158 Ny myndighetsorganisation inom arbetslivsområdet m.m.</h1>
<hr class="sidhuvud_linje">
<pre>I proposition 1994/95:158 föreslås en ny
myndighetsorganisation på arbetslivsområdet.
Arbetsmiljöinstitutet (AI), Institutet för arbetslivsforskning
(ALFI) och Arbetsmiljöfonden (AMFO) upphör och ersätts
med två myndigheter. Institutet för forskning och utveckling
skall bl.a. bedriva forskning, utbildning, kompetens- och
arbetslivsutveckling inom arbetslivsområdet. Rådet för
forskning och utveckling inom arbetslivsområdet skall
bevilja medel till forskning och utveckling.</pre>
<pre>Centern finner det vara ändamålsenligt att renodla
utförande verksamhet och den medelsbeviljande. De stora
och nödvändiga förändringar arbetslivet står inför
understryker behovet av en tydligare
myndighetsorganisation.</pre>
<pre>Ytterligare en myndighet har de senaste åren
framgångsrikt arbetat på arbetslivsområdet,
Arbetslivsfonden. Dess verksamhet upphör den 1 juli 1995.
I propositionen aviseras att regeringen avser att återkomma
till riksdagen med en närmare redovisning av de resultat och
effekter som de centrala och regionala arbetslivsfondernas
insatser givit upphov till. Nu föreslås att 600 miljoner kronor
förs över från fonden till statsbudgetens inkomsttitel.</pre>
<pre>I Centerns motion i anledning av budgetpropositionen
gjordes bedömningen att ytterligare betydande belopp kan
finnas när Arbetslivsfonden upphör. Enligt vår mening bör
dessa användas för att säkerställa och föra vidare
erfarenheter som hittills vunnits i verksamheten. Ett sådant
uppdrag kan med fördel ges till det nu föreslagna institutet.</pre>
<pre>Riksdagen bör därför ge regeringen i uppdrag att i
samband med den aviserade redovisningen också redovisa
och lämna förslag om hur kvarstående medel bäst kan
användas inom arbetslivsområdet.</pre>
<h2>Hemställan</h2>
<pre>Med hänvisning till det anförda hemställs</pre>
<pre>att riksdagen hos regeringen begär förslag om hur
kvarstående medel i Arbetslivsfonden efter fondens
upphörande den 1 juli 1995 bäst kan säkerställas för insatser
inom arbetslivsområdet.</pre>
<p class="MotionarLista">
<pre>Stockholm den 13 mars 1995

Elving Andersson (c)

Sivert Carlsson (c)

Börje Hörnlund (c)

Helena Nilsson (c)

Sven Bergström (c)</pre>
</p>

<LINK href="/debatt/dokument.css" type="text/css" rel="stylesheet">

	<label id="statussida"><br>
		<label id="div_debug" class="liten">

			<div id="divOCL" class="liten"></div></label></label>
